l

Bris'rotA cxcix. 1 13

esse ponamus ‚ multo magis olim transiit tam longae diei
hora novissima ‚ non dico si vicesima quarta pars ejus ‚
qui sunt anni paulo amplius quadraginta , sed si duo-
decima deputetur, quae illos annos duplos habet. [nde
convenientius ille Apostolus creditur horam posuisse pro
tempore; quae hora quam longa sit, ignoramus ‚ quia
non est nostrum scire tempora ‚ quae Pater posuit in sua
potestate: quamvis eam novissimam esse noverimus ‚
multo magis utique nos, quam qui fuerunt ante nos , ex
quo esse vel dici coepit hora novissima.

xlx. Quod autem ideo videtur venerationi tuae com-
prehendi non posse temporum mensuras ‚ ut definiatur
quo anno futurus est finis ‚ quia secundum promissionem
Domini breviabuntur dies illi, prorsus non intelligo. St
euim sic breviabuntur ut fiant ex pluribus pauciores3
quaero secundum quam veritatem futuri erant plures ‚
nisi breviarentur? Hebdomades enim sancti Danielis non
ad primum Domini adventum, sicut pluribus visum
est, sed ad seeundum potius existimas pertinere. Ita-ne
ergo breviabuntur, ut vel una in eis hebdomada minus
futura sit, et falsa erit prophetia , quae tanta diligentia
numerum hebdomadarum definire curavit, ut quidam
diceret etiam dimidio hebdomadis implendum? Miror si
per prophetiam Christi, destruitur prophetia Danielis,
Deinde quale est ut putemus ignorasse Danielem ‚ vel
potius Angelum , a quo ista dicebat, breviaturum Do·-
minum dies illos, et errasse ut hoc diceret ς vel scisse
quidem ‚ sed ei quem docebat fuisse mentitum? Quod si
absurdum est, cur non potius credimus secundum id
quod breviaturus est Dominus dies illos, tot hebdomadas
prophetasse Danielem? si tamen ad secundum Domini
adventum , (quod nescio quemadmodum possit ostendi)
ille numerus refertur annorum.

cxtvin. 8

